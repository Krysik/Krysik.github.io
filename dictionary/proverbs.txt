A kto z nami nie wypije – tego we dwa kije.
Abecadło, zjadł pies sadło.
Aby do wiosny!
Adam na Ewę, a Ewa na węża.
Adwokat niech głowę, a koń niech ma nogi.
Adwokat niech ma głowę, a koń niech ma nogi.
Ananas, ale nie dla nas.
Ani Antoni na morzu wiatru nie dogoni.
Ani w Boga wierzy, ani się diabła boi.
Aniołowie pijanych na rękach swych noszą.
Apetyt rośnie w miarę jedzenia.
Apostoł ludzkości rzadko pości.
Atak jest najlepszą obroną.
Baba bez chłopa – jak chałupa bez płota.
Baba gruba – chłopa chluba.
Baba o szydle, a dziad o mydle.
Baba z wozu, koniom lżej.
Bądź pracowity, nie będziesz bity.
Bez Boga ani do proga.
Bez Boga i z górki ciężka droga.
Bez ciekawości nie ma mądrości.
Bez matki nie ma chatki.
Bez nauki i lapciów nie uplecie.
Bez pracy nie ma kołaczy.
Bez przygotowania nie będzie kazania.
Bezpiecznie jak u Pana Boga za piecem.
Będą takie mrozy, że przymarznie cap do kozy.
Bieda się uprzykrzy i rozkosz się przeje.
Bieda temu dokuczy, kto się za młodu nie uczy.
Biedny kupuje jedną kapotę, ale na całe życie.
Biedna żona taka, która ma pijaka.
Biednemu zawsze wiatr w oczy.
Bliższa ciału koszula.
Bo pić trzeba umieć.
Bogatemu diabeł dzieci kołysze.
Bogatemu to i byk się ocieli
Bogu – co boskie, cesarzowi – co cesarskie.
Bierz nogi za pas, póki jeszcze czas.
Brał i Napoleon czasem po tabinkach.
Broda mądrości nie doda.
Brylant świeci i w popiele.
Budować zamki na lodzie.
Bujać to las, ale nie nas!
Burza w szklance wody.
Być kulą u nogi.
Być pracowitym jak pszczoła.
Był w kościele, ale na swoich chrzcinach.
Byłoby dłuższe lato, gdyby nie zima.
Cel uświęca środki.
Chcesz mieć pokój prawy, nie miej ze złym sprawy.
Chciwy dwa razy traci.
Chęć słodzi pracę.
Chleb pracą nabyty bywa smaczny i syty.
Chleb świętej Agaty od ogona strzeże chaty.
Chłop do kielni, baba do patelni.
Chłop robotny i baba pyskata zawojują pół świata.
Choć chłop jak żaba, lepszy niźli baba.
Chytry dwa razy traci.
Ciągły uśmiech w twarzy wszystko lekceważy.
Ciekawość pierwszy stopień do wiedzy.
Ciemnota – gorsza od zbrodni.
Ciemny jak tabaka w rogu.
Cierp ciało – skoroś chciało!
Cierpliwość jest gorzka, ale jej owoce są słodkie.
Cierpliwością i pracą ludzie się bogacą.
Ciężko dźwigać, żal porzucić.
Cisza jak makiem zasiał.
Co było, a nie jest, nie pisze się w rejestr.
Co cię nie zabije, to cię wzmocni.
Co uczynisz rodzicom, tego czekaj od synów.
Co dokuczy, to nauczy.
Co dwie głowy, to nie jedna.
Co dzień człowiek mędrszy.
Co głowa to rozum.
Co godzina, to nowina.
Co jeden głupi kupi, to dziesięciu mądrych nie sprzeda.
Co jeden polepszy, to drugi popieprzy.
Co jeden rok płaci, to drugi rok traci.
Co jednemu swawola, to drugiemu niewola.
Co komu pisane, to go nie minie.
Co komu smakuje, tym się nie otruje.
Co kraj to obyczaj.
Co kto dobrze umie, tym się rad bawi.
Co lato odkłada, to zima przejada.
Co łysemu po grzebieniu!?
Co ma piernik do wiatraka?
Co ma wisieć, nie utonie.
Co młodość uroni, tego starość nie dogoni.
Co nagle, to po diable.
Co nie siłą, to rozumem.
Co Polak to zdanie.
Co powiesz w sekrecie, to wiedzą w całym powiecie.
Co radzi czynimy, to nam nietrudno.
Co rok – prorok.
Co zasiejesz, to i zbierać będziesz.
Co się czynić nie godzi, to też i mówić szkodzi.
Co się nie najesz, to się i nie naliżesz.
Co się odwlecze to nie uciecze.
Co się stało, to się nie odstanie.
Co się źle zaczyna, to się dobrze kończy.
Co strona, to żona.
Co śmiesz radzić, śmiej sam czynić.
Co w sercu, to na widelcu.
Co wieś, to inna pieśń.
Co z oczu, to z serca.
Co za dużo to niezdrowo.
Co zaszkodziło, to nauczyło.
Co zima przychłodzi, lato wynagrodzi.
Cokolwiek czynisz, mądrze czyń, a patrzaj końca.
Coś uczynił dobrego, nie żałuj nigdy tego.
Coś siał w młodości, to będziesz zbierał w starości.
Cóż po tytule, gdy pusto w szkatule.
Czuć się jak ryba w wodzie.
Czy się stoi, czy się leży – jakaś forsa się należy.
Czyj nasiew tego plon.
Czyja kosa pierwsza, tego miedza szersza.
Czyja rola, tego wola.
Czym chata bogata tym gościom rada.
Czym skorupka za młodu nasiąknie, tym na starość trąci.
Czytanie do nauki droga.
Czytanie i pisanie za majątek stanie.
Daj kurze grzędę, ona: „jeszcze wyżej siędę!”
Długie włosy – krótki rozum.
Do ludzi po naukę, do matki po koszulę.
Do ludzi po rozum, do matki po serce.
Do grosza grosz, to się napełni trzos.
Do Rzymu przez Krym.
Do wesela się zagoi.
Dobrane małżeństwo to raj na ziemi.
Dobrodziejstwo wziąwszy, pomnij; dawszy, zapomnij.
Dobry adwokat, zły sąsiad.
Dobry rozum po szkodzie, lepszy przed szkodą.
Dobra Agnieszka – kto z nią nie mieszka.
Dobra gospodyni – dom wesołym czyni.
Dobra gospodyni ma i w komorze, i w skrzyni.
Dobra psu i mucha kiedy głodny.
Dobra rada – nie zawada.
Dobra żona – mężowi korona.
Dobre dziatki to skarb matki.
Dobre dziatki to jakby kwiatki: zdobią ojce swe i matki.
Dobre przy lepszym tanieje.
Dobre wychowanie – wrócić rano na śniadanie.
Dobrego więzienie nie zepsuje – złego Kościół nie naprawi.
Dobry chleb i z ości, jak się kto przepości.
Dobry początek to połowa roboty.
Dobry zwyczaj – nie pożyczaj, jak oddaje, jeszcze łaje.
Dobry zwyczaj – nie pożyczaj, jeszcze lepszy – nie oddawaj.
Dobry żart – tynfa wart.
Dobrymi chęciami piekło jest wybrukowane.
Dobrze się tam dzieje, gdzie dwóch orze, trzeci sieje.
Lepsza Agata, niźli jej tata.
Najlepsze mienie – czyste sumienie.
Lepiej psa rozdrażnić, niż babę.
Dogadywali się jak gęś z prosięciem.
Doktor leczy, a Pan Bóg zdrowie daje.
Doli swej koniem nie objedziesz.
Dopóty dzban wodę nosi, dopóki mu się ucho nie urwie.
Dość z siebie czyni, kto wykona, co może.
Doświadczenie to matka mądrości.
Dowcip bystry do wszystkiego sobie ułatwi drogę.
Drzeć z kimś koty.
Drzewa umierają stojąc.
Gdyby babcia miała drucik, to by było radio.
Gdyby babcia miała wąsy, to by była dziadkiem.
Gdyby ciocia miała wąsy, byłaby wujaszkiem.
Gdyby kózka nie skakała, toby nóżki nie złamała.
Gdzie baba rządzi, tam czeladź błądzi.
Gdzie cienko, tam się rwie.
Gdzie cztery nianie, tam dziecko bez nosa.
Gdzie diabeł nie może, tam babę pośle.
Gdzie doktor nie może, tam baba pomoże.
Gdzie drwa rąbią, tam wióry lecą.
Gdzie drwa rąbią, tam wióry lecą.
Gdzie dwóch Polaków, tam trzy opinie
Gdzie dwóch Polaków, tam trzy zdania
Gdzie dwóch się bije, tam trzeci korzysta.
Gdzie głupia rada, tam zwada.
Gdzie grzeszących wiele, trudno karać śmiele.
Gdzie kucharek sześć, tam nie ma co jeść.
Gdzie nie ma kary, tam nie ma miary.
Gdzie nie pomogą przestrogi, tam pomagają batogi.
Gdzie pan Bóg, tam zwycięstwo.
Gdzie pochlebstwo w cenie, prawdy tam nie pytaj.
Gdzie przykra droga, zdaj się na Boga.
Gdzie siła włada – rozumu "nie nada".
Gdzie Słowianin, tam i pieśni.
Gdzie szczupły brzuch, przeważa duch.
Gdzie święta Agata, bezpieczna tam chata.
Gdzie wielkie piece, tam małe spichlerze.
Gdzie zgoda, tam i siła.
Głodno, chłodno i do domu daleko.
Głodny jak młynarska kura.
Głodny kija się nie boi.
Głodnemu chleb na myśli.
Głos ludu głosem Boga.
Głowa jak u śledzia, nogi jak u niedźwiedzia.
Głowa pusta jak kapusta.
Głowa wielka, a rozumu mało.
Głową muru nie przebije.
Głód – najlepszy kucharz.
Głupi ma zawsze szczęście.
Głupi się śmieje, choć się nic nie dzieje.
Głupi, kiedy milczy, za mądrego ujdzie.
Głupich nie sieją, sami się rodzą.
Głupota ludzka nie ma granic.
Głupota straszna potęga: ziemię burzy, piekła sięga.
Gorzkie lekarstwo słodko leczy.
Gość i ryba trzeciego dnia cuchnie.
Gość nie w porę gorszy Tatarzyna.
Gość w dom – Bóg w dom.
Gość w domu – baba w ciąży.
Góra urodziła mysz.
Hulaj dusza, piekła nie ma.
I diabeł był ładny, póki był młody.
I ja waść, i ty waść, a kto będzie świnie paść?
I króla robaki zjedzą.
I kwaśne jabłko robak toczy.
I lwa łagodnością powoli ugłaskasz.
I nauka czasem głupim człowieka czyni.
I w kościele grzesznych wiele.
Ile kto ma cierpliwości, tyle ma mądrości.
Im bliżej źródła, tym woda jaśniejsza.
Im bucik starszy, tym bardziej nosa zadziera!
Im dalej w las, tym więcej drzew.
Im dąb starszy, tym korzeń twardszy.
Im kto mniej wart, tym wyżej głowę nosi.
Im kto więcej ma, tym więcej chce.
Im mniej wiesz, tym spokojniej śpisz.
Im pies mniej szczeka, tym bardziej gryzie.
Im wcześniej, tym lepiej.
Idzie luty podkuj buty.
Jajko mądrzejsze od kury.
Jak baba zechce, to da i przez dziurkę od klucza.
Jak cię widzą, tak cię piszą.
Jak co zamorzysz w adwencie, tego nie dobędziesz po święcie.
Jak kamień w wodę.
Jak krew w piach.
Jak kto dba, tak też i ma.
Jak Kuba Bogu, tak Bóg Kubie.
Jak się cenisz, tak cię cenią.
Jak się chce psa uderzyć, kij się znajdzie.
Jak się człowiek spieszy, to się diabeł cieszy.
Jak się matka z córką zgłosi, tak się koniec grudnia nosi.
Jak się nie ma co się lubi, to się lubi co się ma.
Jak się powiedziało "a" pora powiedzieć "b".
Jak sobie pościelesz, tak się wyśpisz.
Jak spadać – to z dobrego konia.
Jak suka nie da, to pies nie weźmie.
Jak trwoga, to do Boga.
Jak ty komu, tak on tobie.
Jak w świętą Annę deszcz pada, to robak orzechy zjada.
Jak za króla Sasa. Jedz, pij i popuszczaj pasa.
Jaka głowa, taka mowa.
Jaka matka, taka natka.
Jaka praca, taka płaca.
Jaka ziemia, taka góra, jaka matka, taka córa.
Jaki Bartek niesie dzień, takąż będzie i jesień.
Jaki pan, taki kram.
Jaki uczeń, taki zeszyt.
Jakie "Szczęść Boże", takie "Bóg zapłać".
Jakie drzewo, taki klin, jaki ojciec, taki syn.
Jakie jabłko, taka skórka, jaka matka, taka córka.
Jakie pytanie, taka odpowiedź.
Jakie życie, taka śmierć.
Jeden byka doi, drugi sito podstawia!
Jedna jaskółka wiosny nie czyni.
Jednym uchem wchodzi, a drugim wychodzi.
Jesień tego nie zrodzi, czego wiosna nie zasiała.
Jest fortel na pysznego, nic nie dbać o niego.
Jeszcze się nie ruszył, już pończochy suszył.
Jeszcze się taki nie urodził, co by każdemu dogodził.
Jeśli kraść, to miliony.
Jeśli moje zdanie, dobrze mówisz, Janie.
Kapelusik z piórami, a wszy wyłażą dziurami.
Kapelusz sombrero, a w kieszeni zero.
Karp – ryba, jeleń – zwierzyna.
Kawałek chleba nie spadnie z nieba – pracą na niego zarobić trzeba.
Każda broń palna raz do roku strzela sama.
Każdy jest kowalem swego losu.
Każdy kij ma dwa końce.
Każdy kogut na swych śmieciach śmielszy.
Każdy ma to, na co sobie zasłużył.
Każdy Adam, jak zechce, znajdzie swoją Ewę.
Kiedy w styczniu lato, w lecie zima za to.
Kiedy w św. Barbarę mróz, to chłopie sanie na górę włóż.
Kiedy w św. Barbarę mróz, to szykuj chłopie dobry wóz.
Kim cnota rządzi, ten rzadko błądzi.
Kląć jak szewc.
Kłamstwo ma krótkie nogi.
Kłócą się ludzie, jak psy przy budzie.
Kobiety płaczą przed ślubem, a mężczyźni po ślubie.
Kochajmy się jak bracia, liczmy się jak Żydzi.
Kogo nie boli, temu powoli.
Kogo Pan Bóg chce zgubić, temu najpierw rozum odbiera.
Kogo Pan Bóg kocha, temu krzyżyk daje.
Kogo szczęście wyniesie, niech się upaść boi.
Kogut myślał o niedzieli, a w sobotę łeb ucięli.
Kombinuje jak koń pod górę.
Komu w drogę, temu czas.
Komu życie ciężkie, ziemia będzie lekka.
Koniec języka za przewodnika.
Koniec każdej rzeczy trzeba mieć na pieczy.
Konia kują, żaba nogę podstawia.
Kościół zdobi ołtarz, a człowieka miłosierdzie.
Kościół, panna i karczma zawsze są wolne.
Kowal zawinił, cygana powiesili.
Krowa, która dużo ryczy, mało mleka daje.
Kruk krukowi oka nie wykole.
Krzykiem skrzypiec nie nastroisz.
Książka w izbie - świat na przyzbie.
Kto barana pragnie, niech prosi o jagnię.
Kto chce być uczonym, musi pilności przyłożyć.
Kto chleba nie chce, nie wart i kołacza.
Kto czas traci, traci też to, co czas daje.
Kto często jada łakocie, może się znaleźć w kłopocie.
Kto czyta biblioteki, ten wart polityki.
Kto daje i odbiera, ten się w piekle poniewiera.
Kto do ciebie z kamieniem – ty do niego z chlebem.
Kto drugich strofować rad, niech się strzeże własnych wad.
Kto gardzi chlebem, nie będzie miał i bułki.
Kto ma księdza w rodzie, tego bieda nie ubodzie.
Kto ma morgi, krowy, świnie, tego zawsze głód ominie.
Kto ma pobrzękacze, ma i posługacze.
Kto ma pszczoły ten ma miód, kto ma dzieci ten ma smród.
Kto ma złota worek, przed tym wszystkie drzwi otworem.
Kto mieczem wojuje, ten od miecza ginie.
Kto nie był ni razu człowiekiem, temu człowiek nic nie pomoże.
Kto nie dopilnuje, ten zwykle żałuje.
Kto nie ma chęci, ten się zawsze wykręci.
Kto nie ma nic, nie ma nic do stracenia.
Kto nie pracuje ten nie je.
Kto nie pracuje, kto się nie uczy, ten będzie głupi, głód mu dokuczy.
Kto nie skropił chleba łzami/potem, nie będzie miał apetytu.
Kto nie winien – ten się bać nie powinien, kto nabroił – niech się boi.
Kto nierad robi, temu zawsze niedziela.
Kto nigdy głodu nie czuje, temu i nie smakuje.
Kto pierwszy ten lepszy.
Kto po wódce wylewny, u tego sekret niepewny.
Kto pod kim dołki kopie, ten sam w nie wpada.
Kto powiedział A, ten musi powiedzieć i B.
Kto pracować się nie leni, znajdzie zawsze grosz w kieszeni.
Kto pracuje, ten żyje, kto próżnuje, ten gnije.
Kto przed czasem sądzi, ten od prawdy błądzi.
Kto przy dobrym stoi. złego się nie boi.
Kto pyta, ten nie błądzi.
Kto rano wstaje, temu Pan Bóg daje.
Kto rano wstaje, ten jest niewyspany.
Kto sieje wiatr, ten zbiera burze.
Kto się buduje, procesuje i leczy, tego bieda ćwiczy.
Kto się ceni, ten się leni.
Kto się chętnie, pilnie uczy, temu nędza nie dokuczy.
Kto się czubi, ten się lubi.
Kto się dobrze uczy, ten się z chłopcami nie włóczy.
Kto się mądrzejszym czuje, ten głupszemu ustępuje.
Kto się myje, a bez mydła, ten podobny do straszydła.
Kto się na gorącym sparzy, ten na zimne dmucha.
Kto się nie pyta, temu nie odpowiadają.
Kto się nigdy nie śmieje, od tego zimno wieje.
Kto się przerzuci z wódki na mleko, nie pociągnie daleko.
Kto się ruszy, tego za uszy, kto się porwie, tego po łbie.
Kto się tylko bawi, niczym się nie wsławi.
Kto się zaleca w adwenta, ten będzie miał żonę na święta.
Kto skończył siew, może spać do żniw.
Kto umie czytać, pisać i rachować, ten nie potrzebuje ciężko pracować.
Kto w błoto idzie, ten się nim ukala.
Kto wiele zaczyna, mało kończy.
Kto wpada w adwenta, będzie gotów na święta.
Kto wysoko lata, ten nisko siada.
Kto występnym przebacza, ten niewinnych będzie karał.
Kto z babą wojuje, pewno pożałuje.
Kto zakosztuje dobrego, nie patrzy na biedniejszego.
Kto ze sobą nosi, nikogo nie prosi.
Kto ziarno sieje, ten przed burzą zwieje.
Kto ziemię w adwenta pruje, ta mu trzy lata choruje.
Kto złym pobłaża, ten dobrych obraża.
Kto źle rozkazuje, niedługo panuje.
Kuj żelazo póki gorące.
Kwiecień – plecień, co przeplata, trochę zimy, trochę lata.
Kwiecień, gdy deszczem plecie, maj wystroi w kwiecie.
Leje jak z cebra.
Lepiej «być», niż «mieć».
Lepiej być pięknym i bogatym, niż brzydkim i biednym.
Lepiej byle jak siedzieć, niż dobrze stać.
Lepiej zaczekać, niż potem narzekać.
Lepiej dać kije stu niewinnym, jak puścić płazem jednemu winnemu.
Lepiej dmuchać na zimne, niż się gorącym sparzyć.
Lepiej dosadzić, niż przesadzić.
Lepiej dziesięć razy ciężko chorować, niż raz lekko umrzeć.
Lepiej dzikie widzieć gaje, niźli sprośne obyczaje.
Lepiej dźwigać, jak ścigać.
Lepiej mieć co zdjąć niż nie mieć czego założyć.
Lepiej nie dolać, jak przelać.
Lepiej nie dosolić, niż przesolić.
Lepiej nie grzeszyć, niż do pokuty spieszyć.
Lepiej nosić, niż prosić.
Lepiej późno, niż wcale.
Lepiej się potknąć nogą niż językiem.
Lepiej się ukłonić głowie niż ogonowi.
Lepiej swoje stracić, niż się cudzym wzbogacić.
Lepiej śpiewać, niż się gniewać.
Lepiej z mądrym płakać, niż z głupim się śmiać.
Lepiej z mądrym zgubić niż z głupim znaleźć.
Lepiej ze swoimi płakać, niż z obcymi skakać.
Lepiej zjeść i odchorować, niż się miałoby zmarnować.
Lepiej zrozumieć mało, niż zrozumieć źle.
Lepiej żartować, niż chorować.
Lepiej że na głowie, niż w głowie łyso.
Lepsza byle jaka prawda, niż dobre kłamstwo.
Lepsza cnota w kapocie niż niecnota w złocie.
Lepsza cnota, niż wóz złota.
Lepsza jedna panna niż cztery wdowy.
Lepsza u matki polewka niż u obcych marcepany.
Lepsze dziś jajko, niż jutro kokosza.
Lepsze jedno lato, jak dwie zimy.
Lepsze jest wrogiem dobrego.
Lepsze swoje na smole, niż czyje w rosole.
Lepsze trawniki ojczyste niż wrogów ogrody.
Lepszy chleb z solą z dobrą wolą, niż marcepan z niewolą.
Lepszy gram handlu, niż kilo roboty.
Lepszy mądry wróg, niż głupi przyjaciel.
Lepszy pies, choć szczeka, od złego człowieka.
Lepszy rydz niż nic.
Lepszy własny chleb, niż pożyczona bułka.
Lepszy wróbel w garści niż gołąb na dachu.
Lepszy wróbel w ręku, niż cietrzew na sęku.
Lepszy żywy lis, niż martwy lew.
Lwiątko, choć młodziuchne, paznokietki ma.
Lwu zdechłemu łacno brodę skubią.
Licho nie śpi.
Łatwiej brać niż dać.
Ma coś z rycerza – zakuty łeb.
Maj z grzmotami – rok dobry przed nami.
Małe dzieci – mały kłopot, duże dzieci – duży kłopot.
Mała baba jak palec, a zła jak padalec.
Masło przed obiadem złoto, po obiedzie srebro, po wieczerzy ołów.
Masz babo placek.
Mądrość przychodzi z laty, acz nie każdy modry, kto brodaty.
Mądry głupiemu zawsze ustępuje.
Mądry na wszystkie strony się ogląda.
Mądry pisze dla zabawy, głupi czyta, bo ciekawy.
Mądry Polak po szkodzie.
Mądra matka dba o swe córki.
Mądrej głowie dość dwie słowie.
Mądrej głowy włos się nie trzyma.
Mędrzec to nietęgi, co ma rozum z księgi.
Miarkuj się, byś nie przebrał miarki.
Mieć dwie lewe ręce.
Miej serce i patrzaj w serce.
Miękko na Andrzeja, oj! Niedobra nadzieja.
Milcz o drugich, a patrz siebie, będzie święty człowiek z ciebie.
Miłość od pierwszego wejrzenia.
Milsza jest śmierć odważna niż niewolne życie.
Miłe złego początki.
Miło jest duszy, gdy się druga nad nią wzruszy.
Miele językiem jak cielę ogonem.
Modli się pod figurą, a diabła ma za skórą.
Mokry deszczu się nie boi.
Mowa jest srebrem, a milczenie złotem.
Można i Wisłę przepłynąć, a na Dunajcu zginąć.
Mój dom jest moją twierdzą.
Mówić dużo często szkodzi, pamiętajcie o tym, młodzi.
Mów ostatni, milcz pierwszy.
Mówił dziad do obrazu, a ten do niego ani razu.
Mścić się nad pokonanym, rzecz niemęska.
Muru głową nie przebije, a morza nikt nie wypije.
Myj się zimną wodą, a będziesz piękną i młodą.
Myślał indyk o niedzieli, a w sobotę łeb mu ścięli.
Nudne jak flaki z olejem.
Na Adama Ewy czas przyszyć cholewy.
Na Agnieszkę mróz, składaj chłopie wóz.
Na Alberta sianokosów pełna sterta.
Na Andrzeja mróz, gotuj na zimę wóz, a jak taje, to znów sanie.
Na Bartłomieja jeleń w wodę wskoczy.
Na bezrybiu i rak ryba.
Na dzień św. Doroty ma być śniega nad płoty.
Na frasunek dobry trunek.
Na głupiej głowie i włos się nie utrzyma.
Na języku miód, a w sercu lód.
Na Kazimiera zima umiera.
Na koniu jedzie, a konia nie widzi.
Na Nowy Rok przybywa dnia na barani skok.
Na pieniądzach świat nie stoi.
Na pochyłe drzewo każda koza wlezie.
Na stary picy młody ogier sie ćwicy.
Na święty Ambroży poprawią się mrozy.
Na święty Antoni bydło się gzi i goni.
Na święty Antoni pierwsza się jagódka zapłoni.
Na święty Walenty uciekają z domu centy.
Na św. Agatę wysuszysz na słońcu szmatę.
Na św. Agnieszkę, wychodzi woda na ścieżkę.
Na św. Ambroży poprawiają się mrozy
Na św. Annę mrowiska, szukaj w zimie ogniska.
Na św. Barbarę, jeżeli mróz i pogoda, zima będzie lekka i bez śniegu.
Na św. Bartłomieja mroźnej zimy jest nadzieja.
Na św. Bartłomieja otwiera się siew i knieja.
Na św. Grzegorza idą rzeki do morza.
Na św. Grzegorza pójdzie zima do morza.
Na św. Grzegorza ucieka śnieg do morza.
Na św. Grzegorza zima idzie do morza.
Na świętą Agnieszkę wychodzi woda na ścieżkę.
Na świętą Annę mrowiska, szukaj w zimie ogniska.
Na świętego Albina rzadka u ludzi mina, bo post się zaczyna.
Na świętego Andrzeja dziewkom z wróżby nadzieja.
Na świętego Andrzeja kurom w polu nadzieja.
Na świętego Augustyna orka dobrze się poczyna.
Na świętego Dygdy, co go nie ma nigdy.
Na to daje gębie papać, by umiała dobrze kłapać.
Na to ma kowal kleszcze, żeby sobie rąk nie sparzyć.
Na złodzieju czapka gore.
Nadgorliwość gorsza od faszyzmu.
Nadzieja – matką głupich.
Nadzieja umiera ostatnia.
Najpierw klęczy, prosi, szlocha, potem krzyczy: dość, wynocha!
Najdziesz czasem i takiego, co się boi cienia swego.
Nasz Andrychów, chociaż lichy, przyodziewa świat w drelichy.
Natura ciągnie wilka do lasu.
Nauka nie poszła w las.
Nawet mistrzowi nie zaszkodzi nauka.
Ni aksamit, ni atłasy nie dodadzą ci okrasy.
Ni brat, ni swat.
Ni do ambony, ni do żony.
Ni do rady, ni do zwady.
Ni do szabli, ni do kądzieli.
Ni pies, ni wydra.
Ni prośbą, ni groźbą.
Ni przypiął, ni przyłatał.
Ni przypiął, ni wypiął.
Ni to pies, ni wydra, coś na kształt świdra.
Ni to pies, ni zając.
Ni w Boga wierzy, ni się diabła boi.
Ni w pięć, ni w dziewięć.
Ni widu, ni słychu.
Ni z gruszki, ni z pietruszki.
Ni zdolności, ni ochoty.
Nic mu nie będzie, bo głupi.
Nic tak dobrze nie przenika jak gorzałka do przełyka.
Nie bądź w gorącej wodzie kąpany.
Nie budź licha, kiedy śpi.
Nie chce góra przyjść do Mahometa, musi Mahomet przyjść do góry.
Nie chwal dnia przed zachodem słońca.
Nie czas żałować róż, gdy płoną lasy.
Nie człowiek życie wymyślił, ale takim je zastał.
Nie czyń bliźniemu, co tobie niemiłe.
Nie dasz chłopakom, to dasz robakom.
Nie dla pieniędzy się żyje, lecz za nie.
Nie dla psa kiełbasa, nie dla kota spyrka.
Nie dla psa kiełbasa, nie dla prosiąt miód.
Nie dolewaj oliwy do ognia.
Nie dziel skóry na niedźwiedziu.
Nie głaskaj kota pod włos.
Nie ilość – lecz jakość.
Nie idź spać w gniewie, bo czy się obudzisz – nie wiesz.
Nie jednemu psu Burek na imię.
Nie każda głowa siwa mądra bywa.
Nie kąsa się ręki, która karmi.
Nie kijem go, to pałą.
Nie kładź palca między drzwi.
Nie kracz, nie kracz, bo wykraczesz.
Nie kupuj kota w worku.
Nie ma dymu bez ognia.
Nie ma głupich pytań, są tylko głupie odpowiedzi.
Nie ma miłości bez zazdrości.
Nie ma reguły bez wyjątku.
Nie ma róży bez kolców.
Nie ma ryby bez ości, nie ma baby bez złości.
Nie ma tego złego, co by na dobre nie wyszło.
Nie ma to, jak we własnym domu.
Nie masz cwaniaka nad Warszawiaka.
Nie masz na upór lekarstwa.
Nie masz wina nad węgrzyna.
Nie miała baba kłopotu, kupiła sobie prosię.
Nie można dwom panom służyć.
Nie mów hop, póki nie przeskoczysz.
Nie mów nikomu, co się dzieje w domu.
Nie mów nikomu, co tobie niemiłe.
Nie mów o nikim, nie będą o tobie.
Nie mów, co myślisz – myśl, co mówisz.
Nie po to głowa, by na niej czapkę nosić.
Nie pomoże mydło, ani malowidło, ani studnia wody, jak nie ma urody.
Nie zobaczy, kto nie baczy.
Nie życz złego nikomu, byś tego nie zastał w domu.
Niech ci pan Bóg w dzieciach wynagrodzi.
Niech to będzie kłak, czy wełna – byle była kiszka pełna.
Niedaleko pada jabłko od jabłoni.
Niejeden rekin sobie życzy, by dorodna szprotka wiodła go na smyczy.
Niemiła księdzu ofiara, chodź cielę do domu.
Nieszczęścia chodzą parami.
Nigdy nie mów "nigdy".
Nigdy nie należy palić za sobą wszystkich mostów.
Nigdy nie pluj pod wiatr.
Nikt nie jest dobrym sędzią w swojej własnej sprawie.
Nikt nie jest prorokiem między swymi.
Nikt nie odgadnie, co u kogo w sercu na dnie.
Nikt się mądrym nie rodzi, ale staje.
Nim się baba uszpili, chłop przejdzie pół mili.
Nosić drzewo do lasu.
Nosi go, jak Żyda po pustym sklepie.
Nosił wilk razy kilka, ponieśli i wilka.
Nowy Rok pogodny – zbiór będzie dogodny.
Nowa miotła lepiej zamiata.
Nowego kłamstwa słucha się chętniej, niż starej prawdy.
O pieniądzach się nie mówi, pieniądze się ma.
Obijać się jak Żyd po pustym sklepie.
Od piwa głowa się kiwa.
Od przybytku głowa nie boli.
Od Sasa do Lasa.
Od świętej Anki zimne wieczory i ranki.
Od św. Anki zimne poranki.
Od św. Anny nie doczeka południa deszcz poranny.
Od świętej Anki zimne wieczory, chłodne poranki.
Od wódki rozum krótki.
Ogień i woda, dobrzy słudzy, lecz źli gospodarze.
Oliwa sprawiedliwa, zawsze na wierzch wypływa.
Palec skaleczysz – cała ręka boli.
Paluszek i główka to szkolna wymówka.
Pan Bóg nie rychliwy, ale sprawiedliwy.
Pan każe – sługa musi.
Pańskie oko konia tuczy.
Papier jest cierpliwy: wszystko przyjmie.
Pasuje jak garbaty do ściany.
Pasuje jak kwiatek do kożucha.
Pasuje jak piąte koło u wozu.
Pasuje jak pięść do nosa.
Pasuje jak świni siodło.
Pasuje jak wilk do pilnowania owiec.
Pasuje jak wół do karety.
Patrzy jak cielę na malowane wrota.
Patrzy jak sroka w gnat.
Październik ciepły, będzie luty strzepły.
Pieniądze szczęścia nie dają.
Pierwej rozważ, potem odważ.
Pierwsze koty za płoty.
Pierwsze śliwki – robaczywki.
Pies ogrodnika; samemu nie zje i drugiemu nie da.
Pijak podobny jest do zwierza: ni do roboty, ni do pacierza.
Plotka wyleci wróblem, a powróci wołem.
Po burzy zawsze słońce przychodzi.
Po karnawale – czas na gorzkie żale.
Po każdej nocy wschodzi słońce.
Po św. Agacie wyschnie bielizna na płocie.
Po św. Agnieszce napije się wół na ścieżce.
Po św. Bartłomieju z łyżki deszczu ceber błota.
Po św. Ewie chodzi się w cholewie.
Po świętej Agacie wyschną na słońcu gacie.
Po świętej Agnieszce napije się wół na ścieżce.
Po winie rozum w głowie ginie.
Pod latarnią najciemniej.
Podłość ludzka nie ma granic.
Podobni jak dzień do nocy.
Podróże kształcą.
Poeta... tylko głowa nie ta.
Pokorne cielę dwie matki ssie.
Polak, Węgier dwa bratanki – i do szabli, i do szklanki.
Polski żołnierz w obozie – anioł, w polu – lew.
Polska cnota: każdemu otworzyć wrota.
Porywać się z motyką na słońce.
Postać anielska, dusza diabelska.
Pośpiech jest wskazany tylko przy łapaniu pcheł.
Pośpiech jest złym doradcą.
Potrzebne jak dziura w moście.
Potrzebne jak zającowi dzwonek na polowaniu.
Poznać łatwo w starości, jaki kto był w młodości.
Poznać pana po cholewach.
Poznać po mowie, co kto ma w głowie.
Poznasz głupiego po śmiechu jego.
Pozory często mylą.
Póki życia, póty nauki.
Póty dzban wodę nosi, póki się ucho nie urwie.
Praca nie zając, nie ucieknie.
Pracuj, a garb ci sam wyrośnie.
Prawda i cnota ginie od złota.
Prawda jak oliwa – zawsze na wierzch wypływa.
Prawda w oczy kole.
Prawda zawsze zwycięża.
Prawdziwa cnota krytyk się nie boi.
Prawdziwa wiedza to znajomość przyczyn.
Prawdziwego przyjaciela poznaje się w biedzie.
Prosty czy krzywy – każdy chce być szczęśliwy.
Proste drzewo nie rzuca garbatego cienia.
Przepadło jak kamień w wodę.
Przepisy są po to, aby je łamać.
Przezorny – zawsze ubezpieczony.
Przyganiał kocioł garnkowi, a sam smoli.
Przyjaciela szukaj blisko, wroga daleko.
Przyjaźń zawarta przy kieliszku wódki zwykle ma żywot krótki.
Przyszła koza do woza.
Przyszła kryska na Matyska.
Punkt widzenia zależy od punktu siedzenia.
Pycha i z nieba spycha.
Raz na wozie, raz pod wozem.
Reguła prosta, że aż osłupia: kto się wymądrza ten się wygłupia.
Ręka rękę myje.
Rób a rób, zarobisz na grób.
Sam sobie powiedział, i sam się uśmiał.
Sam sobie sterem, żeglarzem, okrętem.
Samotny jak kołek w płocie.
Samotnemu cały świat pustynią.
Sen mara – Bóg wiara.
Serwacy, Pankracy, Bonifacy – zły na ogród chłopacy.
Siejesz wiatr – zbierasz burze.
Siedzieć cicho jak mysz pod miotłą.
Siła złego na jednego.
Skąpy dwa razy traci.
Skleroza nie choroba tylko nogi bolą.
Skoro jest tak dobrze, to dlaczego jest tak źle?
Słodkie życie – jak w Madrycie.
Słońce i woda zawsze zdrowia doda.
Słońcu i miłości nigdy się w oczy nie patrzy.
Słowo się rzekło, kobyłka u płota.
Słówko wyleci wróblem, a powróci wołem.
Słuchaj uchem, a nie brzuchem.
Służ panu wiernie, on ci za to pierdnie.
Śpiesz się powoli.
Sport to zdrowie.
Sposób na zdrowie człeka – od lekarzy z daleka.
Sprawiedliwość bez dobroci okrucieństwem jest.
Sprzedać się za miskę soczewicy.
Stoi jak wół na granicy.
Starość nie radość, młodość nie wieczność.
Starość nie radość, śmierć nie wesele.
Stary, a głupi.
Stary, ale jary.
Stara miłość nie rdzewieje.
Stare buty najwygodniejsze.
Stare psisko dobre, jak leży pod płotem.
Stare to są dobre: fortepian i skrzypce.
Stare wino, żona młoda, niejednemu życia doda.
Starego psa nie nauczysz aportować.
Starego wróbla na plewy nie złapiesz.
Strach ma wielkie oczy.
Strachy na Lachy.
Stroić się w cudze piórka.
Strzeż się psa milczącego i spokojnej wody.
Strzeżonego pan Bóg strzeże.
Styczeń pogodny wróży rok płodny.
Suchy marzec, mokry kwiecień i maj chłodny – wróżą rok niegłodny.
Suchy marzec, mokry maj, będzie żytko niby gaj.
Susza w św. Bartłomieja, mroźnej zimy jest nadzieja.
Swoje brudy trzeba prać w domu.
Swojego nie puszczaj, po cudze nie sięgaj.
Syty głodnego nie zrozumie.
Szaleć jak pies spuszczony z łańcucha.
Szczenięcej miłości wątek – pieskiego życia początek.
Szczęściarzowi nawet wół się ocieli.
Szczęście ciska ludźmi jak piłką.
Szczęście czego mi nie dało, tego mi nie będzie brało.
Szczęście człowieka psuje, nieszczęście hartuje.
Szczęście dziś matką, a jutro może być macochą.
Szczęście gdy trafi na głupiego, wszystkim go czyni nieznośnego.
Szczęście głupim sprzyja.
Szczęśliwi czasu nie liczą.
Szewc bez butów chodzi.
Szlachcic na zagrodzie równy wojewodzie.
Szukać igły w stogu siana.
Szukajcie, a znajdziecie.
Szybka decyzja to połowa zwycięstwa.
Ściany mają uszy.
Ślepy afekt i pamięć z człowieka wywlecze.
Ślusarz zawinił, a kowala powiesili.
Śmiałby się człowiek dookoła głowy żeby nie uszy.
Śmieje się jak głupi do sera.
Śmiech to zdrowie.
Śmierć i żona od Boga przeznaczona.
Tak krawiec kraje, jak mu materii staje.
Tanie kupisz, psom wyrzucisz.
Tanie mięso psy jedzą.
Temu czapkują, przy kim pieniądz czują.
Ten się nie myli, kto nic nie robi.
Ten się śmieje, kto się śmieje ostatni.
Tłumaczyć z polskiego na nasze.
Tonący brzytwy się chwyta.
Trafić z deszczu pod rynnę.
Trafiła kosa na kamień.
Trafiło się ślepej kurze ziarno.
Trud człowieczy czas niweczy.
Trudno dwóm panom służyć.
Trzej najlepsi lekarze: dr Spokój, dr Dieta i dr Humor.
Tu goli – i tam strzyże.
Tu leży pies pogrzebany.
Tylko głupiec dyskutuje z końskim zadem.
Tylko krowa zdania nie zmienia.
Tylko trzewik wie, że pończocha dziurawa.
U skąpego zawsze po obiedzie.
U wdowy chleb gotowy.
Ubogi jak mysz kościelna.
Ubogi mało ma przyjaciół.
Ubogi nie ma tego, owego, a bogacz łakomy wszystkiego.
Ubogi za psa u bogacza stoi.
Ubogi żywi się jak może, a bogaty jako chce.
Ubogiego zdanie: nie dba nikt na nie.
Ubogiemu dzieciątko, bogatemu cielątko.
Ubogiemu kawał chleba, to most do nieba.
Ubogiemu łacniej być dobrym.
Ubogiemu zawsze wiatr w oczy a droga pod górkę.
Ubogiemu zawsze wiatr w oczy.
Ubóstwo cnoty nie traci.
Ubóstwo nie hańbi.
Ubóstwo nie jest ohydą.
Ubóstwo nikogo nie krzywdzi.
Ubóstwo szlachectwa nie traci.
Ubóstwo uczciwe nie bywa wstydliwe.
Ubrał się, jak dudek w pawie pióra.
Ubrany jak pan, a głupi jak baran.
Uszom prędzej można dogodzić, niż oczom.
Ucieczka jest zawsze haniebna, ale czasem zbawienna.
Ucieczka winnym czyni.
Uciekać nie ładnie, ale pożytecznie.
Ucieka świńskim truchtem.
Ucieka, aż się za nim kurzy.
Ucieka, jak Cygan na kradzionym koniu.
Ucieka, jak od zgniłego psa.
Ucieka, jak pies oparzony.
Ucieka, jak przed zbrojnymi goły.
Ucieka, jak zając przed chartem.
Uciekającego i bojaźliwy goni.
Uczący drugich sam się uczy.
Uczepił się, jak pchła kożucha.
Uczepił się, jak rzep psiego ogona.
Uczonego zawsze kochają, nieuczonym wszędzie pogardzają.
Uczonym nie łacno zostać.
Ucz się, ucz, bo nauka to do potęgi klucz.
Uderz w stół, a nożyce się odezwą.
Umarłego płaczem nie wskrzesi.
Umiesz liczyć, licz na siebie.
Upartego i kijem nie przekona.
Upił się jak bąk.
Upił się jak świnia.
Uroda rzecz nietrwała.
W piątek zły początek.
W starym piecu diabeł pali.
W święty August koniec burz.
W zdrowym ciele zdrowy duch.
Wesoło w maju ze słowikiem w gaju.
Widać po słowie co u kogo w głowie.
Wiedzą sąsiedzi, jak kto siedzi.
Wielki jak brzoza, a głupi jak koza.
Wstyd bardziej niż plaga boli
Wszędzie dobrze, ale w domu najlepiej.
Wszędzie dobrze, gdzie nas nie ma.
Wszystko dobre, co się dobrze kończy.
Wszystko ma swój koniec.
Wszystko, co dobre, szybko się kończy.
Wybiera się, jak sójka za morze.
Wyszło szydło z worka.
Wysoki do nieba, a głupi jak trzeba.
Wysoki jak brzoza, a głupi jak koza.
Wysoki jak topola, a głupi jak fasola.
Wyśpisz się po śmierci.
Wystroił się jak stróż w Boże ciało.
Z armatą na muchę.
Z Baśki będzie Barbara, ale z Bartka Bartek.
Z deszczu pod rynnę.
Z dużej chmury mały deszcz.
Z dzieła poznaje się człowieka.
Z jedynaka jak nie pies, to sobaka.
Z łachmana nie będzie żupana.
Z pustego i Salomon nie naleje.
Z tej mąki chleba nie będzie.
Za Augusta ziemia pusta.
Za babą i diabeł nie trafi.
Za cierpienie da Bóg zbawienie.
Za dukata brat sprzeda brata.
Za króla Olbrachta wyginęła szlachta.
Za mundurem panny sznurem.
Zamiast anioła za nogi, złapał diabła za rogi.
Zapomniał wół, jak cielęciem był.
Zbój zbója pogoni.
Zgoda buduje, niezgoda rujnuje.
Ziarnko do ziarnka, aż zbierze się miarka.
Zjedli diabli krowę, niech zjedzą i cielę.
Złapał kozak tatarzyna, a tatarzyn za łeb trzyma.
Zła tam rada, gdzie animusz pański, a błazeńska intrata.
Złego diabli nie biorą.
Złego diabli nie wezmą.
Złej baletnicy szkodzi rąbek przy spódnicy.
Zrób dziś, co masz zrobić jutro.
Zrób komu dobrze, to ci da po zbiorze.
Źle się w marcu urodzić, bo trudno takiemu dogodzić.
Najgorzej, jak komu woda sodowa uderzy do głowy.
Żebro Adamowe nie przynosi tak wiele pożytku jak szkody.
Żeby ciocia miała wąsy, toby była wujkiem.
Żeby dać, trzeba mać.
Żeby kózka nie skakała, to by nóżki nie złamała.
Żeby nie ten "dech", toby człowiek zdechł.